[
  {
    "objectID": "about.html",
    "href": "about.html",
    "title": "？",
    "section": "",
    "text": "Tervetuloa blogiini! Olen talous- sekä sosiaalihistorian maisteriopiskelija Helsingin yliopiston valtiotieteellisestä tiedekunnassa. Blogissani kirjoitan sekä arkipäivän poliittisista tapahtumista että syvällisemmistä historiallisista ilmiöistä.\nMaailmankuvaani on olennaisesti vaikuttanut synnyinseudut Pohjanmaalla, Trans-Siperian junanvaunut, Laosin bungalowit, Bangkokin valot, Perun vuoristot sekä El Salvadorin pupusat, kuten myös nykyinen rakas kotikaupunkini Helsinki.\nMinä yhdellä lauseella: Ihmisiin ja maailmaan optimistisesti suhtautuva pragmaattinen idealisti.\n\n\n Back to top"
  },
  {
    "objectID": "posts/gulag/index.html",
    "href": "posts/gulag/index.html",
    "title": "Gulag ja suomalaisten kokemukset",
    "section": "",
    "text": "Vuonna 1917 Venäjän yli pyyhki kaksi vallankumouksen aaltoa, jotka kaatoivat keisarikunnan historian hämärään. Bolševikit kaappasivat vallan ja uusi neuvostovaltio syntyi. Vallankumouksen ja sisällissodan väkivaltainen tausta antoi lähtölaukauksen ensimmäisille työleireille. Kuten monet muutkin asiat neuvostovaltiossa, ne syntyivät improvisoiden ja reaktiona kiireeseen. Gulag ei kuitenkaan syntynyt tyhjiössä. 1600-luvulta 1900-luvulle toimineet Venäjän keisarikunnan pakkotyöprikaatit Siperiassa olivat käytäntöineen ja sovellutuksineen gulag-järjestelmän edeltäjiä. Tsaarin aikaista vankilalaitosta ei ollut tarkoitettu ainoastaan rikollisille, kuten ei myöskään gulagia. Molemmat järjestelmät imivät rikollisten lisäksi henkilöitä, jotka olivat virkavallan tai kyläyhteisön mielestä poliittisesti, etnisesti tai muulla tapaa epäilyttäviä.1 Virallisten aineiston mukaan gulagissa oli vuosien 1930–1955 aikana 17–18 miljoonaa vankia, joista 1,7 miljoonaa ihmistä kuoli. Kuitenkin, kuten Mikhail Nakonechnyi on tutkimuksessaan selvittänyt, luku voi olla ainakin 20 % suurempi, koska moni kuoli lähes välittömästi “vapauduttuaan” leiriltä invalideina. Heitä ei rekisteröity virallisesti leireillä kuolleiksi, vaikka lopullinen kuolinsyy oli peräisin vankileiriltä.2\nKirjoitan gulagin synnystä ja kuinka se laajeni. Kirjoitan myös suomalaisten leirivankien sekä naisten ja lasten kohtaloista gulagissa. Sana gulag tulee lyhenteenä sanoista Glavnoje upravlenije lagerei eli “leirien päähallinto”. Käytän gulagia yleisnimikkeenä, jonka sisään mahtuvat niin vankilat, pakkotyöleirit kuin karkotettujen siirtolat."
  },
  {
    "objectID": "posts/gulag/index.html#footnotes",
    "href": "posts/gulag/index.html#footnotes",
    "title": "Gulag ja suomalaisten kokemukset",
    "section": "Footnotes",
    "text": "Footnotes\n\n\nApplebaum 2022, 14, 29, 43-45; Ropponen & Sutinen 2019, 19.↩︎\nNakonechnyi 2022.↩︎\nApplebaum 2022, 45-46, 54.↩︎\nibid., 49–53.↩︎\nVettenenniemi 2004, 12–13.↩︎\nRopponen & Sutinen 2019, 67–69.↩︎\nibid., 71; Vettenniemi 2004, 14-15.↩︎\nKangaspuro 2000, 261, 264–266.↩︎\nYlikangas 2004, 382–387; Kangaspuro 2000, 347, 371.↩︎\nYlikangas 2004, 367–369.↩︎\nVettenniemi 2004, 43-48, 168; Karjalan tasavallan Kansallisarkisto.↩︎\nKeskustelemuksia -podcast.↩︎\nVettenniemi 2004, 93, 131, 146.↩︎\nSuomalaisen Kirjallisuuden Seura (SKS).↩︎\nRopponen ja Sutinen 2019, 118–120.↩︎\nRopponen ja Sutinen 2019, 120.↩︎\nRopponen ja Sutinen 2019, 123.↩︎\nRopponen ja Sutinen 2019, 121.↩︎"
  },
  {
    "objectID": "posts/venäjä_ex_itäblokki/index.html",
    "href": "posts/venäjä_ex_itäblokki/index.html",
    "title": "Eriarvoisuuden ja köyhyyden kehitys Venäjällä ja entisissä itäblokin maissa",
    "section": "",
    "text": "Berliinin muurin murtuminen vuonna 1989 ja Neuvostoliiton romahtaminen vuonna 1991 johti itäblokin maiden (uudelleen)itsenäistymisiin. Sitä seuranneet vuodet merkitsivät käännekohtaa, kun maat siirtyivät keskitetystä suunnitelmataloudesta markkinatalouteen. Maiden talouksia, joita rasittivat vanhentuneet teolliset rakenteet, vaativat radikaalia uudistusta, joten hallitukset aloittivat toimenpiteitä nopeuttaakseen siirtymää, käytäntöä, jota nimitettiin myös “shokkiterapiaksi”. Siirtymätalouksissa tulonsiirtoja lakkautettiin, hintasäännöstelyä vapautettiin, palkankorotuksia jäädytettiin, valtion investointeja vähennettiin ja veroja nostettiin. Myös aiemmin valtion holhouksessa olleet teollisuudenalat joutuivat markkinavoimien kouriin. Shokkiterapian vaikutukset olivat nopeita: työttömyys kasvoi ja kilpailukyvyttömät yritykset romahtivat. Vaikutukset heijastuivat koko yhteiskuntaan. Valtion tarjoamat sosiaaliset turvaverkot, joihin monet olivat luottaneet, romahtivat, joka synnytti kansalaisissa epävarmuutta ja ahdistusta. Tämä ajanjakso ei muuttanut ainoastaan maiden taloutta vaan myös yhteiskuntaa. Uusi järjestelmä loi uusia mahdollisuuksia haastaen samalla vakiintuneet normit. Edistyksen lupausten keskellä oli kuitenkin eriarvoisuuden ja epäluottamuksen varjoja, jotka loivat pohjan 2000-luvun yhteiskunnalliselle kehitykselle. Monet lopulta kokivat, että shokkiterapiassa oli ollut liikaa shokkia ja liian vähän terapiaa.\nTässä esseessä tarkastelen Venäjän ja itäblokin maiden eriarvoisuuskehitystä ja köyhyyttä vuosien 1989–2020 välillä vertaillen niitä keskenään. Aineistona käytän World Income Inequality Databasen dataa ja erinomaisesta Our World in Data -sivustolta löytyvää aineistoa. Lisäksi olen käyttänyt analysoinnin tukena Euroopan jälleenrakennus- ja kehityspankki (EBRD) vuosittain ilmestyvää siirtymätalouksien raportteja."
  },
  {
    "objectID": "posts/venäjä_ex_itäblokki/index.html#footnotes",
    "href": "posts/venäjä_ex_itäblokki/index.html#footnotes",
    "title": "Eriarvoisuuden ja köyhyyden kehitys Venäjällä ja entisissä itäblokin maissa",
    "section": "Footnotes",
    "text": "Footnotes\n\n\nJoe Hasell, Pablo Arriagada, Esteban Ortiz-Ospina and Max Roser (2023) - “Economic Inequality” Published online at OurWorldInData.org. Retrieved from: ’https://ourworldindata.org/economic-inequality’ [Online Resource]↩︎"
  },
  {
    "objectID": "posts/Neuvostoihmisen paluu/index.html",
    "href": "posts/Neuvostoihmisen paluu/index.html",
    "title": "Neuvostoihmisen paluu",
    "section": "",
    "text": "Torni Saratovissa\n\n\nNyt kun rautatietunneli Viroon on kuin on-off -parisuhde, päätin matkustaa raiteilla reitin Helsingistä Venäjän läpi Georgiaan päästäkseni nopeammin junamatkailun tunnelmaan. Olen käynyt Venäjällä melko usein aikaisemminkin. Aikoinaan tein junamatkan maan halki Pekingiin. Moskovassa olen vieraillut muutamia kertoja. Kaliningradissakin olen viettänyt yllättävän paljon aikaa. Lisäksi meillä on aivan itärajan läheisyydessä todella mielenkiintoinen miljoonakaupunki, Pietari. Matkalla Georgiaan, yöjunien kabiineissa kiskojen kolinaa kuunnellen, oli aikaa mietiskellä, niin – Venäjää. Venäjä on minulle, satunnaiselle turistille, hämmentävä maa: moniulotteinen ja rosoinen, mutta myös arvaamaton ja ristiriitainen.\nMinä olen nähnyt Venäjästä tämän: se on Ladoja ja kultahampaita, Lenin-patsaita ja sotamuistomerkkejä; se on konservatismia ja seppeleitä, pakokaasuja ja panssarivaunuja;\nse on machoilua ja vodkapulloja; se on asiakaspalveluhengettömyyttä; se on viisisakaraisia tähtiä ja sirppivasarasymboleja; se on byrokratiaa ja teeskentelyä; se on vanhoja rappeutuneita rakennuksia; se on traditioita, marssiaskelia ja sankarimyyttejä. Venäjä on moottoritiellä peruuttava vanhus, miliisi ja Siperia, tämä hetki ja menneisyys, fasadi ja Suuri Isänmaallinen Sota.\nMiksi Venäjä tuntuu jollain tapaa niin erilaiselta ja ajoittain jopa etäännyttävältä? Mukaan matkalle tarttui sopivasti aiheeseen liittyvä kirja, Masha Gessenin “Venäjä vailla tulevaisuutta – Totalitarismin paluu”. Kirja antaa kysymyksiini vastaukseksi varteenotettavan näkökulman: Venäjä on syvästi särkynyt ja sillä on identiteettikriisi.\nVuosikymmeniä valtio eli kommunistinen puolue ja kansa pelasivat peliä, jonka yhtenä teemana oli Työ. Gessen kirjoittaa, että Neuvostoliitossa usein toistettu sutkautus oli: “Me teeskentelemme tekevämme työtä, ja he teeskentelevät maksavansa meille palkkaa”. Näitä pelejä oli monia erilaisia, ja neuvostokansalaisen täytyi sopeutua, jotta säästyisi vankileiriltä tai pahimmassa tapauksessa kuolemalta.\nNeuvostoliiton lähes seitsemänkymmentä vuotta kestänyt ideologinen ja häikäilemätön tyrannia jätti jälkeensä kymmeniä miljoonia ruumiita ja monta kertaa enemmän järkkyneitä mieliä. Neuvostoliiton nöyryyttämien ihmisten murtuneista raajoista nousi vapisten Venäjän federaatio. Arkistot avattiin. Menneen suurvallan historian painolasti oli kansalaisille ja jopa maan johtajille lamaannuttava järkytys. Taakka oli ehkä liian raskas kannettavaksi, ja toisin kuin Saksassa sodan jälkeen, Venäjällä “kansalliseen katumiseen” ei koskaan todella ryhdytty. Päinvastoin, olen nähnyt punaisena hohkaavan sirppivasaralipun liehuvan ylväänä Venäjän lipun rinnalla valtiollisen museon pihamaalla. Venäjällä edelleen seisoo tukevasti patsaina satoja ellei tuhansia Vladimir Leninin ja muiden  bolševikkisuuruuksien vaikuttavia muotokuvia. Homo sovieticus kuoli, vain kulkeakseen yhä varjona vierellä.\nVenäjä kaipaa menneeseen. Maan pyrkimykset takaisin “loiston päiviinsä” ovat myös monen kansalaisenkin nostalginen haavekuva, ja tuohon kaipuuseen presidentti Vladimir Putin koettaa vastata. Tutkimuskeskus Levadan vuonna 2016 tekemän kyselyn mukaan neuvostosysteemi olisi venäläiskansalaisten mielestä heille mieluisin poliittinen järjestelmä. Vuonna 2018 66% kyselyyn vastanneista piti valitettavana sitä, että Neuvostoliitto kaatui ja 52% vastaajista harmitteli Neuvostoliiton talousjärjestelmän romahtamista. Presidentti Putinin valtakaudella diktaattori Josif Stalinin suosio kunnioitettuna ja viisaana johtajana on kasvanut nopeasti kansan keskuudessa. Levadan vuoden 2019 kyselyssä Krimin valtauksen hyväksyy täysin tai osittain 86% venäläisistä. Käydessäni Volgogradin Stalin-museossa eräs mies halusi kertoa minulle, että “Crimea is ours”.\nVenäjällä konservatiiviset arvot ovat yhä korostuneempia. Tutkimuskeskus Levadan vuonna 2017 tehdyssä kyselyssä samaa sukupuolta olevien intiimisuhteet olivat 69%:n mielestä aina väärin. Luku on kasvanut 15%:lla vuodesta 1998. Myös aborttia vastusti yhä suurempi osa väestöstä. Vaikka Venäjän kehitys näyttää menevän suuntaan, jota länsi ei toivoisi, niin toisaalta myös demokratian puolesta osoitetaan kaduilla mieltä yhä äänekkäämmin.\nVenäjään kohdistuu ajoittain aivan ymmärrettävääkin epäluuloisuutta, jopa pelkoa. Maa on suurelle osalle tuntematon, ja vain pieni osa suomalaisista tuntuu olevan viehättynyt Venäjästä maana tai edes matkakohteena. Pienen kokemukseni perusteella meidän ehkä pitäisi olla kiinnostuneita – maan monista ristiriitaisuuksista huolimatta. Jos Venäjä kuuntelisi minua, antaisin sille yhden neuvon. Se kuuluisi näin: “Ei ole sotilaita, itkeviä äitejä vain”. Laulun riimi sisältää aivan kaiken.\nSiispä sillä välin, kun tunneli Viroon antaa odotuttaa itseään, suosittelen raiteita Venäjälle – pääsee nimittäin pitkälle!\n\n\n\n Back to top"
  },
  {
    "objectID": "posts/self_made_man/index.html",
    "href": "posts/self_made_man/index.html",
    "title": "Ilman turvaverkkoa onnenonkijoiden mahdollisuudet menestyä kapenevat",
    "section": "",
    "text": "Afrikanamerikkalaisia tulvan uhreja jonottamassa ruokaa ja vaatteita Punaisen Ristin asemalla vuonna 1937.\n\n\nYhdysvaltojen perustajaisä Benjamin Franklinin omaelämänkerrallinen teos *The Autobiography of Benjamin Franklin* julkaistiin englanniksi vuonna 1793 pari vuotta hänen kuolemansa jälkeen. Kirjasta tuli jättimenestys ja sitä pidetään yhtenä vaikutusvaltaisimpana omaelämänkerrallisena teoksena. Benjamin Franklinin nousu köyhyydestä mittaamattomaan varallisuuteen loi esimerkillisen pohjan seuraavina vuosisatoina julkaistaviin erilaisiin menestyskirjallisiin tuotoksiin, laulujen aiheisiin ja Hollywood-elokuviin, jotka levisivät laajalti Yhdysvalloissa ja myös maan ulkopuolella. Kaikkien haavekuvissa oli olla seuraava Franklinin kaltainen self-made man, joka vaatimattomista oloista lähteneenä lopulta saavuttaisi ahkeruudellaan ja omilla ansioillaan merkittävän varallisuuden ja korkean aseman.\nYhdysvalloissa self-made man -myyttiä pidetään ainutlaatuisena kansallisena luomuksena, amerikkalaisena keksintönä. Professori Heike Paul kertoo *The Myths That Made America* -kirjassaan myytin olevan utopistinen visio tasa-arvoisesta yhteiskunnasta, jossa sosiaalinen mobiliteetti on suurta. Siinä ilmenee individualistinen ja sosiaalidarwinistinen logiikka, jonka mukaan jokainen on vastuussa itsestään ja kollektiivinen vastuu yksittäisen kansalaisen hyvinvoinnista on vähäistä. 1700-luvulta lähtien Amerikkaa mainostettiin maallisena paratiisina, missä jokaisella oli yhdenvertaiset mahdollisuudet nousta ryysyistä rikkauksiin. Ajatus kirjailtiin niin ikään Yhdysvaltojen itsenäisyysjulistukseen, jonka tekstiä myös Benjamin Franklin oli muotoilemassa. Sen mukaan kaikki ihmiset oli luotu tasa-arvoisiksi ja heillä oli luovuttamaton oikeus elämään, vapauteen ja onnen tavoitteluun. Amerikan uudenlainen utopia oli valtava houkutus Euroopan ihmisille, jotka olivat mantereellaan köyhyyteen kahlittuina sääty-yhteiskuntien, uskontojen ja kuninkaiden ikeen alle. Vuosisatojen ajan aina näihin päiviin saakka miljoonat siirtolaiset, myös suomalaiset, olivat pyrkineet löytämään sateenkaaren pään juuri Amerikan yhdysvalloista.\nMyytti tuli mieleeni, kun seurasin sosiaalisessa mediassa keskustelua nettoveronmaksajuudesta eli siitä, että on maksanut enemmän veroja kuin mitä on saanut elämänsä aikana tulonsiirtoina. Eräille se oli kaikessa ylimielisyydessään ja huvittavuudessaan kuin suomalainen versio amerikkalaisesta self-made manista. Heille nousu suomalaiseksi nettoveronmaksajaksi näyttäytyy oman ahkeruuden ja ansioiden tuloksena ja nettoveronsaajat vain liian laiskoina ja osaamattomina. Heidän ilmeisten olemassa olevien taitojen lisäksi tähän yhtälöön ei heille sovi lisäarvo, jonka he ovat saaneet valtion maksaman koulutuksen, terveydenhuollon, tie- ja rautatieverkoston ja turvallisuuden myötä, eikä ne onnelliset sattumukset, jotka he ovat vanhemmiltaan saaneet syntymäpaikkana ja rahallisena tai geenien perintönä---monista muista elämän suunnittelemattomista sattumuksista nyt puhumattakaan.\nYhdysvalloissa onnenonkijat ovat saaneet yhä useammin pettyä self-made man -unelmaan. Vuoden 2020 *The Global Social Mobility Index* jättää Yhdysvaltojen sosiaalisessa mobiliteetissa korkean tulotason maista keskimääräistä alimmalle sijalle. Varallisuuserojen myötä materiaalinen menestys jää yhä useammalta saavuttamatta, luokkarajoja on entistä vaikeampaa ylittää, eikä epäonnen sattuessa kunnon turvaverkkoa ole---kuten Covid-19 -kriisi on monelle yhdysvaltalaiselle karmivalla tavalla osoittanut. Ekonomisti Branko Milanović on esittänyt erinomaisessa *Capitalism, Alone* -kirjassaan vanhojen teollisuusmaiden, erityisesti Yhdysvaltojen, varallisuuserojen johtuvan kuudesta seikasta.\n\nOmistajien ja työntekijöiden välinen kuilu levenee, kun omistajien varallisuus kasvaa suhteessa työntekijöihin. Omistajat kasvattavat taloudellista ja poliittista vaikutusvaltaa investoimalla poliittisen kontrollin saamiseen ja sen säilyttämiseen.\nVarallisuus on erittäin keskittynyttä. Yhdysvalloissa rikkain 10% omistaa lähes kaiken omistamisen arvoisen rahoitusvarallisuuden.\nMitä rikkaampi henkilö on, sitä enemmän ja hajautetummin hänellä on erilaisia omistuksia: osakkeita, kiinteistöjä ja muita rahoitusinstrumentteja.\nToisin kuin 1800-luvun tuotoillaan elävä omistava luokka, niin nykyään suuria pääomatuloja saavat eivät lepäile vain laakereillaan, vaan ovat taipuvaisia saamaan myös korkeita palkkatuloja. Yhdysvalloissa lähes 30% niistä kotitalouksista, jotka pääomatulojen osalta kuuluvat ylimpään desiilin, saavat myös ansiotuloja, joilla päästään kaikista rikkaimpaan desiiliin. Määrä on kaksinkertaistunut vuodesta 1980.\nYksi varallisuuseroja eniten määrittäviä tekijöitä on homogamia, eli puoliso valitaan yhä useammin samasta sosioekonomisesta viiteryhmästä.\nVarallisuuden hyödyt elintason, terveyden ja koulutuksen osalta siirtyvät sukupolvelta toiselle. Vanhempien ja lasten tulotasoissa on vahva korrelaatio.\n\nEi pidä ymmärtää väärin. Edellä mainitut seikat sisältävät erittäin positiivisia historiallisia kehityskulkuja. Ranskan vallankumouksen jälkeen kansoja alistavat kuninkaat, uskonnot ja lopulta myös sääty-yhteiskunta koki perusteellisia tappioita ja kansallisvaltioita alettiin rakentamaan vapauksien ja tasa-arvon varaan. Läntinen maailma on nyt paljon tasa-arvoisempi kuin 1800-luvun klassisen kapitalismin kulta-aikaan: naiset ovat työmarkkinoilla, omistava luokka ei elä ainoastaan pääomatuloillaan, rikkauksiin voi päästä palkkatyöllä, puolisoksi valitaan samankaltaisessa elämäntilanteessa oleva henkilö ja myös lapsiin panostetaan sekä aikaa että rahaa. Nämä ovat siis erittäin hyviä ja kannatettavia asioita! Taloustieteilijät lienevät melko yksimielisiä siitä, että taloudellinen eriarvoisuus ei käytännössä ole ongelma, jos kaikki vaurastuvat, vaikka osa vaurastuisi enemmän. Se on jopa suotavaa.\nTaloudellinen eriarvoisuus on yhteiskunnallinen haitta, jos se aiheuttaa pysyvää huono-osaisuutta ja rikkaiden monopolivoimaa poliittisella kentällä. Tällaisia merkkejä on jo olemassa ja Branko Milanovićin mielestä se on pitkällä aikavälillä liberaalin meritokraattisen kapitalismin suurimpia uhkia. Yhdysvalloissa kaikkein rikkaimmat voivat vaikuttaa politiikkaan heitä hyödyttävällä tavalla. Vuoden 2016 vaalikampanjan lahjoituksista peräti 40 prosenttia toteutti rikkaimman prosentin ylin prosentti (ei ole typo). Se tuskin oli pelkkää hyväntekeväisyyttä. Myös koulutus on eriytynyttä, eikä keskiluokalla tahdo olla enää varaa kouluttaa lapsiaan. Yhdysvaltojen parhaimpiin korkeakouluihin saapuu enemmän opiskelijoita tulonjaon ylimmästä prosentista kuin koko alimmasta 60 prosentista. Vaurauden lisäämiseksi Milanović esittää muun muassa kansankapitalismia, jossa pieni- ja keskituloisia verohelpotuksin houkuteltaisiin omistamaan enemmän. Tämä ei kuitenkaan Milanovićin mukaan riitä. Hän kannattaa tinkimättömästi perintöveroa, joka hänen mielestään olisi omiaan parantamaan yhteiskunnissa mahdollisuuksien tasa-arvoa.\nMilanovićin verotukselliset ideat eivät ole uusia, eikä siten miellytä monia, varsinkaan Yhdysvalloissa. Maan historia ja individualistiset ihanteet, kuten self-made man -myytti, ovat olleet Yhdysvalloissa laissez-faire kapitalismiin ja yrittäjyyteen kannustava tekijä, jotka ovat osaltaan synnyttäneet amerikkalaiseen yhteiskuntaan ulospäinsuuntautuneen, kunnianhimoisen ja periksiantamattomuuden identiteetin. Toisaalta ihanteet ja myytit ovat myös osa Yhdysvaltalaisen kahtiajakautumisen vuosisataista jatkumoa. Historialliset pelot vapauksien menettämisestä ovat luoneet vastakkainasettelun siitä, kuinka pitkälle valtion käsi voi ulottua ihmisten elämään ja taskuihin. Osa haluaisi parantaa menestymisen mahdollisuuksia kasvattamalla valtion roolia erilaisten palveluiden ja etuuksien maksajana, toisten mielestä jo nykyinenkin järjestelmä puuttuu liiaksi heidän perustuslaillisiin ja itsenäisyysjulistuksen lupaamiin vapauksiin. Valtion kontrollin lisääminen voi osan mielestä johtaa noidankehään kohti tyranniaa. Molemmat ovat argumentoituja tulkintoja. Kaikesta huolimatta ilman kunnollista tukiverkkoa valtava taloudellinen eriarvoisuus supistaa huono-osaisten menestymismahdollisuuksia Yhdysvalloissa.\nToisin kuin amerikkalainen järjestelmä, Suomen pohjoismainen hyvinvointivaltiomalli pyrkii tukemaan menestymistä kollektiivisesti. Yhteiskunnan sosiaalista mobiliteettia mittaava The Global Social Mobility Index rankkaa Suomen kolmanneksi tasapisteisiin Norjan kanssa. Viiden parhaan joukkoon pääsevät kaikki Pohjoismaat. Suomessa sosiaalinen mobiliteetti luokkien välillä on edelleen mahdollista ja epäonnistenkin on mahdollista menestyä. Näköpiirissä on silti haasteita. Korkeasti kehittyneelle hyvinvointivaltiolle globalisaatio, ikääntyvä väestö, maaseudun näivettyminen ja laajemmassa mitassa mahdollinen matalan koulutustason omaavien ihmisten maahanmuutto on vaikea yhtälö ratkaistavaksi. Varallisuuserot ovat jo kasvaneet. Suomessa viimeisen kolmenkymmenen vuoden aikana varakkain kymmenys on kasvattanut varallisuuttaan, mutta vähävaraisin 50 prosenttia ei sitä ole juurikaan tehnyt. Myös keskiluokan varallisuuden kasvu on ollut viime vuosikymmenellä heikkoa. Vähävaraisimman varallisuus on pääsääntöisesti kiinni asunnoissa ja niiden arvo on laskenut. Rikkaimmilla on monipuolisemmin rahoitusvarallisuutta, joka on tuottanut kasvua. Varallisuuserojen kasvaessa pitkän aikavälin vaarana on, että huono-osaisuus kasautuu, yhteiskunnalliset palvelut köyhempien ja rikkaimpien välillä eriytyvät, kansalaisten luottamus instituutioihin ja kanssaihmisiin rapautuu ja rikkaimpien halu osallistua yhä kasvavien yhteisten palvelujen maksajina heikkenee. Näitä ajatuksia on jo havaittavissa muun muassa Anu Kantolan ja Hanna Kuuselan *Huipputuloiset-*kirjassa esitetyissä mielipiteissä ja sosiaalisen median keskusteluissa nettoveronmaksajista ja -saajista.\nKapitalismi luo vaurautta, mutta kapitalismiin sisäsyntyisesti kuuluva eriarvoisuuskehitys tarvitsee kollektiivisen turvaverkon epäonnisten varalle sekä uudenlaisia poliittisia ratkaisuja, jotta mahdollisimman monella olisi paremmat mahdollisuudet menestyä, erityisesti Yhdysvalloissa. Suomessa uudet kansankapitalistiset avaukset, kuten hyvin menestynyt osakesäästötili tai ajatukset sen asettamisesta osaksi äitiyspakkausta voisivat olla kuin Branko Milanovićin kynästä. Niiden soisi kannustavan suomalaiset pois lottokansan perinteestä, joka olisi omiaan kasvattamaan pieni- ja keskituloisten varallisuutta. Samalla on pohdittava, kuinka pidämme yhteiskunnassa mahdollisimman monet mukana, niin että verotus pysyisi kaikkien kannalta hyväksyttävyyden rajoissa. Vuosikymmenen pituista heikkoa talouskasvua Suomella ei ole mahdollisuutta enää pitkittää. Luottamus instituutioihin ja kanssaihmisiin on jatkossakin kansakuntien yhteinen etu.\n\n\n\n Back to top"
  },
  {
    "objectID": "posts/Shokkiterapia/index.html",
    "href": "posts/Shokkiterapia/index.html",
    "title": "Puolan shokkiterapia",
    "section": "",
    "text": "Vuoden 1989 itsenäistyminen ja sitä seuraavat vuodet merkitsivät Puolalle käännekohtaa, kun maa siirtyi keskitetystä suunnitelmataloudesta markkinavetoiseen järjestelmään. Puolan talous, jota rasittivat vanhentuneet teolliset rakenteet, vaati radikaalia uudistusta, minkä vuoksi hallitus ryhtyi “shokkihoitoon” nopeuttaakseen siirtymää. Tämä ajanjakso ei muuttanut ainoastaan taloutta, vaan myös yhteiskuntaa muokattiin uudelleen. Uusi järjestelmä loi uusia mahdollisuuksia ja horjutti vakiintuneita normeja. Edistyksen lupausten keskellä oli kuitenkin eriarvoisuuden ja epäluottamuksen varjoja, jotka loivat pohjan yhteiskunnalliselle kehitykselle 2000-luvulla."
  },
  {
    "objectID": "posts/Shokkiterapia/index.html#shokkiterapia",
    "href": "posts/Shokkiterapia/index.html#shokkiterapia",
    "title": "Puolan shokkiterapia",
    "section": "Shokkiterapia",
    "text": "Shokkiterapia\n1980-luvun lopulla kommunistinen talousjärjestelmä oli romahtamaisillaan, ja Puolan talous oli syöksykierteessä. Vaikka ulkomaanvelan säännöllisiä uudelleenjärjestelyjä toteutettiin kerta toisensa jälkeen, tosiasialliset velanhoitokulut pysyivät merkittävinä, mikä pakotti viranomaisten rajoittamaan tuontia ja kiristämään kotimaista kulutusta. Vuonna 1988 lanseeratun, kuitenkin tuloksettomaksi osoittautuneen säästöohjelman tavoitteena oli leikata tukia ja purkaa hintasäätelyä, mutta kansan tuen puuttuessa se johti kierteeseen, joka ajoi Puolan lähes hyperinflaatioon vuoden 1989 jälkipuoliskolla.1\nVuoden 1989 puolivapaat vaalit olivat käänteentekevä hetki. Kommunistisen puolueen vaalitappio Solidaarisuus-liikkeelle merkitsi poliittista kriisiä ja lopulta kommunistisen puolueen ylivallan loppua Puolassa. Kommunistisen puolueen epäonnistuneet yritykset muodostaa hallitusta johtivat siihen, että Solidaarisuus-liikkeen Tadeusz Mazowieckia pyydettiin toimittamaan pääministerin virkaa. Hän oli ensimmäinen ei-kommunististinen pääministeriksi yli neljään vuosikymmeneen. Valtionvarainministeriksi valittiin Leszek Balcerowicz, jonka päätehtäväksi tuli talouden vakauttaminen.2\nBalcerowiczin shokkiterapiana tunnetulla strategialla pyrittiin purkamaan valtion kahleet vapauttamalla markkinavoimat, hinnat ja nopeuttamalla valtionyhtiöiden yksityistämistä. Shokkiterapian perustana oli ajatus markkinoiden dynamiikan ja talouskasvun vauhdittamisessa sekä elinvoimaisen, kilpailukykyisen talousympäristön edistämisessä. Shokkiterapian välittömät vaikutukset olivat dramaattiset. Tulonsiirtoja lakkautettiin, hintasäännöstely vapautettiin, palkankorotukset jäädytettiin, valtion investointeja vähennettiin ja veroja nostettiin. Myös aiemmin valtion holhouksessa olleet teollisuudenalat joutuivat markkinavoimien kouriin. Shokkiterapian vaikutukset olivat nopeita: työttömyys kasvoi ja kilpailukyvyttömät yritykset romahtivat. Vaikutukset heijastuivat koko yhteiskuntaan. Valtion tarjoamat sosiaaliset turvaverkot, joihin monet olivat luottaneet, romahtivat, joka synnytti kansalaisissa epävarmuutta ja ahdistusta.3\nPuolan mielipidetutkimuslaitoksen (CBOS) kyselyiden mukaan vuonna 1992 vain 2 % vastaajista piti taloudellista tilannettaan hyvänä ja elämisen laadun koki hyväksi ainoastaan 10 % vastaajista. Jopa kolmeneljäsosaa vastaajista koki maansa menevän huonoon suuntaan.4 Vaikutti siltä, että ihmisille Balcerowiczin shokkiterapiassa oli ollut liikaa shokkia ja liian vähän terapiaa."
  },
  {
    "objectID": "posts/Shokkiterapia/index.html#talous",
    "href": "posts/Shokkiterapia/index.html#talous",
    "title": "Puolan shokkiterapia",
    "section": "Talous",
    "text": "Talous\nTalouden pysähdys oli hätkähdyttävä. Lokakuuhun 1989 mennessä kuluttajahintainflaatio oli noussut 55 prosenttiin kuukaudessa, ja vuoden 1990 alussa Puola oli hyperinflaation partaalla (vuoden aikana inflaatio oli keskimäärin 256 prosenttia). Ruoan ja kestotavaroiden hinnat nousivat jyrkästi. Lämmityksen ja sähkön osuus suhteessa palkan määrään nousi yli nelinkertaiseksi. 1990 reaalinen bruttokansantuote laski yli seitsemän prosenttia.5 Inflaation häntä oli pitkä ja se laski alle kaksinumeroisen tason vasta vuonna 1999 (7,15 %). Puola erottuu kuitenkin muista maista huomattavan voimakkaan kasvun ansiosta: vuoteen 1999 mennessä sen reaalinen BKT oli kasvanut 28 prosenttia vuodesta 1989, mihin vain muutama muu maa pystyi.\nEkonomisti Michael Burda totesi vuonna 1993 Economic Policy -lehdessä, että siirtymätaloudelle työttömyys ei ole pelkkä sivutuote, vaan muutosprosessin kannalta välttämätöntä.6 Näin kävi myös Puolan tapauksessa. Nopea ja varhainen työpaikkojen tuhoaminen valtiosektorilla aiheutti korkeaa alityöllistymistä ja työttömyyttä. Se aiheutti paineita palkkojen alentamiseen, jotka nousivat vasta uudenlaisen yksityissektorin laajentuessa. Puolan työttömyysaste nousi 6.3 %:sta 16.4 %:iin vuosien 1990–1993 välillä. Siirtymävaiheen alussa erityisesti suunnitelmatalouden puitteissa luodun yksityisen sektorin työpaikat tuhoutuivat. Suurempien yksityisten yritysten työpaikat vähenivät merkittävästi verrattuna valtion kontrolloimiin yrityksiin. Tämä ei sinänsä ollut ihme, sillä yksityiset yritykset nauttivat samanlaisista tuista kuin valtion toverinsa, mutta joutuivat ensimmäisinä kokemaan talousliberalismin armottomuuden, kun tukitoimet lakkasivat. 1993–1998 välillä työpaikkojen kato keskittyi valtion sektorille, jossa menetettiin yli 40 prosenttia vuoden 1993 työvoimasta, sekä maatalouteen, josta katosi lähes 60 prosenttia työntekijöistä. Suuri osa heistä valitsi joko eläkkeelle tai työelämän ulkopuolelle jäämisen. Työttömyys ei iskenyt tasaisesti, sillä korkeasti koulutetut onnistuivat säilyttämään työpaikkansa muita todennäköisemmin.7\nKöyhyys koski laajaa joukkoa puolalaisia. Siirtymävaiheen kahtena ensimmäisenä vuotena, köyhyys kasvoi vuoden 1989 17,3 prosentista 34,4 prosenttiin vuonna 1991. Ennen siirtymävaihetta käytössä olleet laajat turvaverkot yleisesti ottaen säilytettiin ja jopa laajennettiin, mutta se ei tarkoittanut, että mekanismit olisivat olleet tehokkaita tai toimivia. Puolassa tehtyjen kyselyiden mukaan merkittävin puute perustarpeiden (asunto, ruoka, lääkkeet) tyydyttämisessä kohdistui yleisemmin työttömien kotitalouksiin. Erityisesti yksinhuoltajina olevien naisten oli vaikeuksia täyttää perustarpeita alhaisempien tulojen ja korkeamman työttömyysasteen vuoksi.8 Työttömyysetuuksia uudistettiin useaan otteeseen, kun ennen siirtymäkautta korvausta usein väärinkäytettiin. Puolassa alettiin maksamaan keskipalkkaan sidottua työttömyyskorvausta vuonna 1991, mutta se ei useinkaan riittänyt edes perustarpeisiin. Koko 1990-luvulla työttömyyskorvauksen merkitys koko bruttokansantuotteesta oli vain hieman yli prosentin.9\nErityistä huolta herätti terveydenhuolto. Ennen vuotta 1989 Puolan kommunistinen järjestelmä oikeutti kaikille yleiset terveyspalvelut, mutta siirtymävaiheessa toiminta muuttui radikaalisti. Vuonna 1991 määrättiin laki, jolla poistettiin valtion monopoli terveydenhuoltoalalla, jolloin terveydenhuoltolaitoksia saattoivat perustaa ja rahoittaa monenlaiset tahot. Valtion tuottamien terveyspalvelujen rinnalle nousi yhä enemmän yksityisiä klinikoita ja sairaaloita. Myös lääkkeistä ja lääkinnällisistä tarvikkeista alettiin pyytämään korvausta. Näihin palveluihin ja tarpeisiin vain osalla puolalaisista oli varaa. Selviytymisen ja pärjäämisen haasteet olivat suurimmat erityisesti maaseudulla, jossa vaihtoehtoisista tukijärjestelmistä tuli monelle ainut mahdollinen tapa saada tyydyttävät perustarpeet. Uskonnollisista yhteisöistä, järjestöistä ja perheenjäsenistä tuli monelle elinehto selviytymisen kannalta, mutta hiemankin erityislaatuisemman hädän sattuessa niillä oli usein vaikeaa tarjota tapauskohtaista apua.10\nEräs ryhmä, jotka eivät raportoineet vaikeuksista saada elämälle välttämättömiä perustarpeita, olivat eläkeläiset, jotka hyötyvät laajasta eläkejärjestelmästä. Järjestelmä oli kansainvälisestikin vertailtuna kallis, mutta eläkkeisiin hallituksen leikkuri ei osunut. Päinvastoin, bruttokansantuotteeseen suhteutettuna eläkemenot kasvoivat koko 1990-luvun niiden ollessa vuonna 1990 8,1 % ja vuonna 1999 jo kaksinkertaiset, 16 % bruttokansantuotteesta. Suhteutettuna muihin Euroopan maihin Puola käytti bruttokansantuotteestaan eniten eläkemenoihin, jotka olivat myös tavalla tai toisella pois muista tukimuodoista, kuten lapsiperheiden tuesta.11\nLisäksi oli myös tarpeita, jotka tulivat perustarpeiden jälkeen. Kommunismin aikana valtio auttoi rahoittamaan “ylellisyystarpeita”, jotka liittyivät virkistykseen, koulutukseen tai kulttuuriin. Lomamatkoja ja kulttuuritapahtumia oli valtion organisoimana laajalti saatavilla. Nämä palvelut kuitenkin olivat usein ensimmäisten joukossa, jotka valtion toimesta lopetettiin siirtymäkauden aikana ja markkinatalouden myötä.12"
  },
  {
    "objectID": "posts/Shokkiterapia/index.html#eriarvoisuus",
    "href": "posts/Shokkiterapia/index.html#eriarvoisuus",
    "title": "Puolan shokkiterapia",
    "section": "Eriarvoisuus",
    "text": "Eriarvoisuus\nVenäjällä, itäblokin maissa ja monissa muissa entisen Neuvostoliiton alueilla epätasa-arvo kasvoi voimakkaasti siirtymäkauden aikana. Suurin osa maista koki merkittävää eriarvoisuuden lisääntymistä siirtymäkauden ensimmäisen vuosikymmenen aikana, ja talouskasvu oli hidasta, mikä johti niiden bruttokansantuotteen jäämiseen kauas siirtymäkauden edeltävistä tasoista. Esimerkiksi Venäjällä tuloerot saavuttivat huippunsa vuonna 1996, jolloin se oli 64 %, ja maan bruttokansantuote oli vain hieman yli kaksi kolmasosaa ennen siirtymäkautta olevasta tasostaan. Tämä haitallinen yhdistelmä vähentyneitä keskituloja ja lisääntynyttä epätasa-arvoa johti köyhyyden dramaattiseen kasvuun kotitalouksissa.13\nEntisistä kommunistimaista Puola oli kuitenkin mielenkiintoinen poikkeus. Kun monissa maissa taloudellinen eriarvoisuus kärjistyi, Puolan tilanne oli jokseenkin erilainen. Siirtymäkauden alkuvaiheessa taloudellinen eriarvoisuus nousi hetkellisesti, mutta vuosina 1990–1992 tuloerot laskivat alle siirtymäkauden alkua edeltäneen tason. Tämän jälkeen tuloerot kasvoivat hitaasti ja saavuttivat siirtymäkauden alkua edeltäneen tason vuoteen 1997 mennessä. Tämä ei kuitenkaan tarkoittanut sitä, etteikö eriarvoisuuskehitystä olisi tapahtunut. Muutos kommunistisesta talousjärjestelmästä kapitalismiin ei voinut tulla ilman tuloerovaikutuksia. Kun kommunistisessa järjestelmässä, jossa työansioita pidettiin keinotekoisesti matalana, niin kapitalismissa eriarvoisuus tuloerojen osalta on sisäänrakennettu. Se näkyi myös Puolassa, kun vuosien 1989–1996 välillä ylemmän koulutuksen omaavien työntekijöiden palkkapreemiot kaksinkertaistuivat verrattuna työntekijöihin, joilla oli vain peruskoulututkinto.14 Sen jälkeen eriarvoisuuskehitys jatkoi kasvuaan ja 2000-luvun puoliväliin tultaessa Puolasta tuli yksi Euroopan eriarvoisimmista maista tuloerojen osalta. Tuloerojen kasvava kehitys kuitenkin taittui nopeasti ja tänä päivänä tuloerot ovat Puolassa Pohjoismaiden tasolla.15"
  },
  {
    "objectID": "posts/Shokkiterapia/index.html#vaikutukset",
    "href": "posts/Shokkiterapia/index.html#vaikutukset",
    "title": "Puolan shokkiterapia",
    "section": "Vaikutukset",
    "text": "Vaikutukset\nKuten edellä on käynyt ilmi, Puolalle siirtymävaihe tuotti äärimmäisiä taloudellisia ja sosiaalisia vaikutuksia. Puola on kuitenkin siitä mielenkiintoinen poikkeus moniin muihin siirtymävaiheen maihin verrattuna, että nämä dramaattiset tapahtumat eivät juurikaan näy demografisissa tilastoissa. Toisin kuin muissa maissa, koko 1990-luvun ajan Puolassa eliniänodote jatkoi kasvuaan, aikuisten kuolleisuusasteessa oli trendinomainen lasku. Myös vakavien väkivaltarikosten määrä pysy erittäin alhaisena.16 Jopa tilastoitu alkoholin kulutus pysyi melko tasaisena, vaikkakin kulutuksen voidaan arvella kasvaneen tilastojen ulkopuolella.17 Itsemurhien määrässä voidaan nähdä nousua vuosien 1989 ja 1992 välillä, sekin tasoittuu tämän jälkeen.18 Köyhyys oli joka tapauksessa laajasti läsnä puolalaisessa yhteiskunnassa. Vuoteen 2000 tultaessa köyhyydessä elävän väestön osuus oli edelleen 13 prosenttia.19\nMitä Puola teki oikein? Vaikeassa taloudellisessa tilanteessa Puola jatkoi yksityishenkilöille kohdistuvia tulonsiirtoja, jotka merkittävästi hidastivat eriarvoisuuskehitystä ja mahdollistivat ainakin osalle elämän perusvälttämättömyydet. Kuten todettua, tulonsiirrot kasvoivat erityisesti eläkkeiden kohdalla (noin 10 %-yksikköä vuosien 1989–1997 välillä) ja työvoiman osuus putosi vuosien 1990–1995 välillä noin 75 %:sta 67 %:iin (eniten siirtymäkauden maista), joka viittaa siihen, että valtionyhtiöiden yksityistämisen seurauksena suuri osa ihmisistä siirtyi varhaiseläkkeelle. Tämä auttoi vähentämään työttömyyttä.20 Toinen syy oli myös se, että Puolassa omaksuttiin uudistukset muita siirtymävaiheen maita paremmin. Euroopan jälleenrakennus- ja kehityspankin (ERDB) raporteissa Puola oli yksi uudistusohjelmien parhaista suorittajista, joissa mitattiin liberalisaation, yksityistämisen, yritysten, infrastruktuurin, finanssi-instituutioiden ja oikeudellisen ympäristön tilaa. Tämä herätti luottoa myös kansainvälisesti. Teollisuuden tuotanto ja tuottavuus sekä ulkomaiset investoinnit kasvoivat muita siirtymämaita nopeammin, joka mahdollisti kestävämmän talouskasvun.21"
  },
  {
    "objectID": "posts/Shokkiterapia/index.html#lopuksi",
    "href": "posts/Shokkiterapia/index.html#lopuksi",
    "title": "Puolan shokkiterapia",
    "section": "Lopuksi",
    "text": "Lopuksi\nVaikka Puola oli hieno esimerkki onnistuneesta siirtymästä kommunismista kapitalismiin, monet vuonna 1990 koetut toiveet markkinatalouden auvoisuudesta eivät käyneet toteen. Iso osa puolalaista, jotka odottivat laajaa tavaroiden saatavuutta ja taloudellista turvallisuutta, valitettavasti kohtasivat todellisen köyhyyden ensimmäistä kertaa elämässään. Kaupunkien ja maaseudun välinen kuilu syventyi kasvattaen tuloeroja ja menestymisen mahdollisuuksia. Työttömyys kasvoi ja elintaso laski. Ne, jotka kamppailivat perustarpeiden, kuten ruoan, asumisen ja terveydenhuollon, kanssa, kuuluivat niihin yhteiskunnan osiin, jotka eivät ole hyötyneet 1990-luvun taloudellisista ja poliittisista muutoksista. Monet vertasivat nykyisyyttä menneeseen ja joutuivat pettymään. Kun aikaisemmin alhaiset tulot korvattiin sosiaalisilla turvaverkoilla, jotka tarjosivat ilmaista koulutusta, pääsyn kulttuuritapahtumiin ja sairaanhoitoa, niin tätä ei ollutkaan enää saatavilla samalla tavalla.\nAikakauden seuraukset olivat syvällisiä. Vaikka talouden uudistaminen oli välttämätöntä edistyksen kannalta, se ei tullut ilman tragedioita, jotka jättivät pysyviä jälkiä maan sosiaaliseen, taloudelliseen ja kulttuuriseen identiteettiin. On todennäköistä, että ne näkyvät Puolan yhteiskunnassa ja politiikassa vielä tänäkin päivänä."
  },
  {
    "objectID": "posts/Shokkiterapia/index.html#lähteet",
    "href": "posts/Shokkiterapia/index.html#lähteet",
    "title": "Puolan shokkiterapia",
    "section": "Lähteet",
    "text": "Lähteet\nBronson, D. E., Kunovich, S., & Frysztacki, K (2005). The impact of the economic transition in Poland on vulnerable populations. Journal of Family and Economic Issues, 26(2), 225–238. https://doi.org/10.1007/s10834-005-3523-y\nBurda, M. (1993). Unemployment, Labour Markets and Structural Change in Eastern Europe. Economic Policy., 8(16), 102–137\nCzapinski, J. (1995). Money Isn’t Everything: On the Various Social Costs of Transformation. Polish Sociological Review, 112, 289–302. http://www.jstor.org/stable/41274590\nEuropean Bank for Reconstruction and Development (2000). Transition report 2000 - Employment, skills and transition. Retrieved 15.11.2023 from https://www.ebrd.com/publications/transition-report-2000-english.pdf\nHöfer, P., Rockett, I. R. H., Värnik, P., Etzersdorfer, E., & Kapusta, N. D. (2012). Forty years of increasing suicide mortality in Poland: undercounting amidst a hanging epidemic? BMC Public Health, 12(1), 644–644. https://doi.org/10.1186/1471-2458-12-644\nJackson, J. & Mach, B. (2009). Job creation, job destruction, labour mobility and wages in Poland, 1988–19981. Economics of Transition. 17. 503 - 530. 10.1111/j.1468-0351.2009.00358.x.\nKeane, M. P., & Prasad, E. S. (2001). Poland: Inequality, Transfers, and Growth in Transition. Finance & Development, 38(1), 50\nNovokmet, F., Piketty, T., & Zucman, G. (2018). From Soviets to oligarchs: inequality and property in Russia 1905-2016. Journal of Economic Inequality, 16(2), 189–223. https://doi.org/10.1007/s10888-018-9383-0\nOuanes, A., & Thakur, S. M. (1997). “Poland’s Transition to the Market: An Overview”. In Macroeconomic Accounting and Analysis in Transition Economies. USA: International Monetary Fund. Retrieved 13.3.2023, from https://doi.org/10.5089/9781557756282.071.ch001.\nPrazmowska, A. (2010). Poland : a modern history. London; New York: I. B. Tauris\nPublic opinion research center (CBOS). Trends. Retrieved 14.11.2023 from https://www.cbos.pl/EN/trends/trends.php\nPujol, T. & Griffiths, M. (1998). Moderate Inflation in Poland: A Real Story. Moderate Inflation: The Experience of Transition Economies. International Monetary Fund\nSłomczyński, Kazimierz M., Janicka, K., Shabad, B., & Tomescu-Dubrow, I. (2007). Changes in Class Structure in Poland, 1988-2003: Crystallization of the Winners—Losers’ Divide. Polish Sociological Review, 157, 45–64. http://www.jstor.org/stable/41275001\nSchwartz, G. (1994). Social Impact of the Transition. In Poland: The path to a market economy. International Monetary Fund\nSwiątkiewicz, Grażyna & Wieczorek, Lukasz & Allamani, Allaman. (2014). What Influences Changes in Alcoholic Beverage Consumption Over Time? Poland in the Light of the European Union Amphora Study. Substance use & misuse. 49. 10.3109/10826084.2014.914376.\nThe World Bank. Indicators. Retrieved 14.11.2023, from https://data.worldbank.org/indicator"
  },
  {
    "objectID": "posts/Shokkiterapia/index.html#footnotes",
    "href": "posts/Shokkiterapia/index.html#footnotes",
    "title": "Puolan shokkiterapia",
    "section": "Footnotes",
    "text": "Footnotes\n\n\nOuanes & Thakur 1997.↩︎\nPrazmowska 2010, 225-231.↩︎\nibid., 231-232.↩︎\nPublic opinion research center (CBOS)↩︎\nPujol & Griffiths 1998; Schwartz 1994.↩︎\nBurda 1993.↩︎\nJackson & Mach 2009.↩︎\nBronson et al. 2005.↩︎\nKeane & Prasard 2001.↩︎\nBronson et al. 2005.↩︎\nibid. 2005; Keane & Prasard 2001; Czapinski 1995; Schwartz 1994.↩︎\nibid. 2005.↩︎\nNovokmet et al. 2017↩︎\nKeane & Prasard 2001.↩︎\nThe World Bank.↩︎\nibid.↩︎\nSwiątkiewicz et al. 2014.↩︎\nHöfer et al. 2012.↩︎\nEuropean Bank for Reconstruction and Development↩︎\nKeane & Prasard 2001; European Bank for Reconstruction and Development↩︎\nEuropean Bank for Reconstruction and Development↩︎"
  },
  {
    "objectID": "posts/capitalism_alone/index.html",
    "href": "posts/capitalism_alone/index.html",
    "title": "Capitalism, Alone",
    "section": "",
    "text": "Branko Milanovic on taloustieteilijä, joka tunnetaan globaalia tuloeroja koskevasta työstään. Hänen teoksiaan ovat muun muassa “Global Inequality: A New Approach for the Age of Globalization”, joka oli vuonna 2016 ilmestynyt kansantajuinen teos globaalista epätasa-arvosta, ja uusin kirja “Visions of Inequality” ilmestyi äskettäin. Kirjoissaan Milanovic tutkii tulonjaon ja talousjärjestelmien dynamiikkaa globaalissa mittakaavassa.\nKirjan otsikko on itsessään kiinnostava, jopa hätkähdyttävä. Siinä on politiikan tutkija Francis Fukuyaman henkeä “historian lopusta”, liberaalidemokratian voittokulusta, ja samankaltaista ajatusta Milanovic tarjoaa nyt kapitaliselle järjestelmälle. Toisin kuin liberaalidemokratia, niin kapitalismi on järjestelmänä levittäytynyt maapallon jokaiseen kolkkaan, eikä sille ole enää varteenotettavaa kilpailijaa. MIlanovicin analyysi ei kuitenkaan ole suoraviivainen, vaan monin paikoin vivahteikas näkökulma maailmassa toimivaan kapitalistiseen järjestelmään.\nVaihtoehtoisten talousjärjestelmien puuttuessa, kilpailijat Milanovic löytää kapitalistisen järjestelmän sisältä, jotka hän jakaa länsimaiden edustamaan liberaaliin meritokraattiseen kapitalismiin sekä Kiinasta ja monesta muusta autokraattisista maista löytyvään poliittiseen kapitalismiin. Myös näillä järjestelmillä on historialliset juurensa. Nykyinen länsimainen meritokraattinen kapitalismi ei ole samanlaista kapitalismia kuin esimerkiksi Iso-Britannian klassinen kapitalismi sata vuotta sitten tai toisen maailman sodan jälkeen Länsi-Euroopassa ja Yhdysvalloissa noussut sosiaalidemokraattinen kapitalismi. Tämän päivän poliittinen kapitalismi syntyi taas Kiinassa Deng Xiaopingin aikana ratkaisuna kommunistisen talouden tehottomuuteen.\nMilanovic pohtii kirjassa liberaalin meritokraattisen kapitalismin ja poliittisen kapitalismin tulevaisuutta, jota määrittelee maiden (ja molempien yhteiskuntajärjestelmien) sisällä kasvava eriarvoisuuskehitys. Tämä valtava eriarvoisuuden kehitys voi johtaa epävakauteen molempien yhteiskuntatyyppien maissa. Milanovic ei vain tyydy toteamaan haasteita, vaan pyrkii myös tarjoamaan ratkaisuja eriarvoisuuskehityksen lieventämiseksi.\nEräs kirjan mielenkiintoisinta antia on Milanovicin analyysi eriarvoisuuden kehityksestä länsimaissa. Hän esittää kuuden kohdan analyysin tulonjaon ja vaurauden keskittymisen syvävirtauksista (s. 23–42). Ensinnäkin (1) omistajien ja työntekijöiden välinen kuilu levenee, kun omistajien varallisuus kasvaa suhteessa työntekijöihin. Omistajat kasvattavat taloudellista ja poliittista vaikutusvaltaa investoimalla poliittisen kontrollin saamiseen ja sen säilyttämiseen. Toiseksi (2), varallisuus on erittäin keskittynyttä. Yhdysvalloissa rikkain 10 % omistaa lähes kaiken omistamisen arvoisen rahoitusvarallisuuden. Kolmanneksi (3), rikkaimmilla omaisuuden tuottoaste on korkeampi. Mitä rikkaampi henkilö on, sitä enemmän ja hajautetummin hänellä on erilaisia rahoitusinstrumentteja kuin muilla. Neljänneksi (4), homoploutia, eli korkean pääoma- ja työtulon yhteys samoilla henkilöillä. Toisin kuin 1800-luvun pääomatuotoillaan elävä luokka, niin nykyään suuria pääomatuloja saavat ovat taipuvaisia saamaan myös korkeita palkkatuloja. Yhdysvalloissa lähes 30 % niistä kotitalouksista, jotka pääomatulojen osalta kuuluvat ylimpään desiilin, saavat myös ansiotuloja, joilla päästään kaikista rikkaimpaan desiiliin. Määrä on kaksinkertaistunut vuodesta 1980. Viidenneksi (5), homogamia, valikoiva pariutuminen. Milanovicin mukaan yksi varallisuuseroja eniten määrittäviä tekijöitä on homogamia, eli puoliso valitaan yhä useammin samasta sosioekonomisesta viiteryhmästä. Kuudenneksi (6), varallisuuden hyödyt elintason, terveyden ja koulutuksen osalta siirtyvät sukupolvelta toiselle. Vanhempien ja lasten tulotasoissa on vahva korrelaatio.\nMilanovic pitää nykyisen kaltaista järjestelmää mahdottomana ylläpitää, ellei eriarvoisuuskehitystä pysäytetä.  Tämän vuoksi Milanovic pohtii kirjassa sosiaalipoliittisia ratkaisuja. Kansallisissa päätöksissä tulontasauksen osalta on yleisesti vannottu verotuksen nimeen, mutta Milanovicin mukaan sillä on vain rajallinen vaikutus—taloudellinen eriarvoisuus on kasvanut siitä huolimatta (s. 44–46). Milanovicin mukaan olisi puututtava eriarvoisuutta lisääviin juurisyihin, joka tarkoittaisi sitä, että keskiluokkaa kannustettaisiin sijoittamaan hajautetummin kuin vain asuntoihin, lisäämällä työntekijöiden mahdollisuuksia yrityksen osakeomistuksiin, ottamalla perintö- ja varallisuusverot käyttöön ja tasoittamalla koulutuksen laatua yhteiskunnassa (s. 47–50).\nMilanovicin ajatus eriarvoisuuden kehityksestä liberaalissa meritokraattisessa kapitalismissa on vakuuttava. On vaikea suoranaisesti keksiä, mitä eriarvoisuuden kehitykselle voi tehdä, ettei yhteiskunta ajaudu rikkaiden valtaan. Ilmiselvästi verotus ei ole lopullinen vastaus. Sillä ei vaikuteta esimerkiksi homogamiaan. Suomessa on viime aikoina pyritty edistämään “kansankapitalismia” esimerkiksi luomalla osakesäästötilejä, jota on pohdittu jopa osaksi äitiyspakkausta. On kuitenkin epävarmaa, kuinka tämän kaltaiset toimet vähentävät eriarvoisuutta, kehitys voi olla jopa päinvastainen.\n\nPoliittinen kapitalismi\nKirjan toinen osuus käsittelee poliittista kapitalismia, joka on Milanivicin mukaan kommunististen vallankumouksien historiallinen tuote. Useat tämän järjestelmän maista, kuten Kiina, Singapore, Vietnam ja Malesia, ovat hänen mukaansa onnistuneet luomaan erittäin tehokkaan teknokraattisen ja asiantuntevan byrokratian, joka on mahdollistanut maiden korkean talouskasvun. Järjestelmä kuitenkin nojaa harvainvaltaan, heikkoon oikeusvaltioon ja systeemiseen korruptioon (s. 91–96).\nPoliittisen kapitalismin sisällä myös kasvaa taloudellinen eriarvoisuus, ja kirjassa Milanovic tarkastelee tapauskohtaisesti Kiinaa. Hän analysoi monipuolisesti eriarvoisuustutkimuksia, joita on tehty Kiinan osalta esittäen niistä luotettavimmat metodologiset lähestymistavat. Kiinassa taloudellisen eriarvoisuuden kasvun taustalla on valtavan nopea talouskasvu. Taloudellinen eriarvoisuus on kasvanut räjähdysmäisesti, jopa 20 gini-pistettä noin 30 vuodessa. Samaan aikaan Yhdysvalloissa eriarvoisuus kasvoi neljä gini-pistettä (s. 98-103).\nMilanovic pohtii myös poliittisen kapitalismin houkuttelevuutta, niin Kiinan sisällä kuin vientituotteena. Vaikka kapitalistinen luokka on saanut jalansijaa Kiinassa, on tietenkin arvailujen varassa, kuinka suuri vaikutusvalta sillä on valtion tasolla. Milanovicin mukaan Kiinan hallinto on avulias porvaristojen etujen suojelemiseen, vain jos ne eivät ole vastakkaisia hallinnon pyrkimyksille (s. 116). Länsimaisen omistusoikeuden näkökulmasta Kiinassa sääntöjä sovelletaan mielivaltaisesti, omistusjärjestelyt ovat epäselviä, eivätkä lait ole tasapuolisia kaikille, mutta Milanovicin mukaan se on juuri se ympäristö, jossa poliittinen kapitalismi elää ja voi kukoistaa. Tässä voidaan kuitenkin havaita poliittisen kapitalismin institutionaalisen noidankehän, jossa pienet eliittiryhmittymät suojelevat etujaan ja hyötyvät kansalaisten kustannuksella. Milanovicin pitää mahdollisena, ettei kasvava kapitalistinen luokka lopulta tyydy tällaiseen, vaan alkaa vaatimaan demokraattisia muutoksia. Todennäköisempänä hän kuitenkin pitää skenaariota, että valtion ja liike-elämän epäsymmetrinen liitto jatkuu, kuten se on jatkunut vuosituhansien ajan.\nMilanovicin mukaan poliittisen kapitalismin hyödyt suoraviivaisena päätöksentekoprosessina, jossa voidaan unohtaa joidenkin ihmisten oikeudet, voivat olla houkutteleva vaihtoehto myös niiden kansalaisten mielestä, ellei se loukkaa heidän etujaan. Milanovicin mukaan kansalaisten todellinen halu osallistua päätöksentekoprosesseihin on myös kyseenalaista. Hän epäilee, ettei Kiinan valtavat infrastruktuuriprojektit olisi onnistuneet yhtä nopeasti demokraattisissa maissa, koska kansalaisten mielipiteen kuulemiseen olisi kulunut aikaa. Milanovicin mielestä on mahdollista myös, että yhteiskunnan sisäinen korruptiota siedetään, koska se helpottaa myös monien kansalaisten elämää, jotka ovat tottuneet siihen, että keskinäisiä palveluksia vaihdetaan. Kiinan puolivuosisataa kestänyt nopea talouskasvu, kyky eristää politiikka taloudesta, hallitsijoiden autonomia ja toteuttaa yhteiskunnallisia tuloksia erilaisin projektein, voi Milanovicin mielestä houkutella Kiinaa viemään omaa yhteiskuntajärjestelmää muihin maihin tai tulla jopa muiden maiden jäljittelemäksi (s. 118–125).\nMilanovicin ajatusta poliittisesta kapitalismista voi pitää sangen stereotyyppisenä. Tehokkuus ei saisi olla ainoa arviointikriteeri päätöksentekojärjestelmälle, vaan myös demokratian periaatteita, oikeusvaltioperiaatetta ja ihmisoikeuksien kunnioittamista tulisi pitää keskeisinä. Kiinan sisäisen korruption sietäminen ei välttämättä ole merkki siitä, että kansalaiset hyväksyvät sen, vaan pikemminkin se voi johtua puutteellisista mahdollisuuksista ilmaista vastustustaan ilman pelkoa seuraamuksista. Kiinan talouskasvu johtuu pitkälti valtavasta takamatkasta verrattuna vanhoihin teollisuusmaihin, ja siirtyminen kapitalistiseen järjestelmään ja osallistuminen maailmankauppaan on sitä hyödyttänyt. On kuitenkin hyvin epävarmaa, kuinka pitkään Kiinan ekstraktiiviset instituutiot (Acemoglu & Robinson 2012) tuottavat kasvua ja hyvinvointia. Jo nyt on näkyvissä hidastuvaa talouskasvua, joka voi tuottaa Kiinalle yhteiskunnallisia levottomuuksia.\n\n\nKapitalismi ja globalisaatio\nKirjan kaksi viimeistä lukua Milanovic omistaa kapitalismin ja globalisaation vuorovaikutukselle ja järjestelmän tulevaisuudelle. Lukujen mielenkiintoisinta antia on Milanovicin pohdinta muuttoliikkeestä. Taloustieteessä on vakaa konsensus, että köyhyys johtuu pitkälti siitä, että ihmiset sattuvat syntymään köyhään maahan. Ihmiset ovat eriarvoisessa asemassa kansalaisuuden perusteella, joten työperäisen maahanmuuton esteiden poistaminen lisää tuottavuutta ja hyvinvointia. Tämän Milanovic myöntää, mutta hänen mukaansa on myös tunnustettava, että muuttoliike häiritsee tavalla tai toisella isoa osaa alkuperäisväestöä. Milanovicin mukaan “kansalaisuuspalkkio”, joka rikkaissa maissa toteutuu erilaisin hyvinvointijärjestelmin, tulonsiirroin ja vakaiden instituutioiden muodossa, pienenee maahan saapuvan muuttoliikkeen seurauksena. Tämän vuoksi maiden olisi hyväksyttävä se, ettei tilapäisillä maahanmuuttajilla olisi samanlaista pääsyä hyvinvointijärjestelmiin kuin alkuperäisväestöllä (s. 131–147). Onko se pragmaattista, vaiko sittenkin ristiriitaista ajattelua, että eriarvoisuustutkija ehdottaa eriarvoisten käytäntöjen toimeenpanoa? Monelle maalle, kuten Suomelle, “kansalaisuuspalkkio” voisi olla houkutteleva “tuote”, jopa elinehto, jotta maahan saataisiin ulkomaista työvoimaa. Suomessa maahanmuutto voi auttaa ratkaisemaan väestön ikääntymiseen ja väestörakenteen muutoksiin liittyviä haasteita. On toki välttämätöntä toteuttaa politiikkatoimia, jotka hallitusti integroivat maahanmuuttajat yhteiskuntaan ja työmarkkinoille ilman, että tämä heikentää alkuperäisväestön hyvinvointia.\nMilanovicin kapitalismin tulevaisuudesta on sangen pessimistinen, vaikka näkee järjestelmässä positiivisia puolia hyvinvoinnin ja tehokkuuden tuottamisen saralla. Hierarkian määrittyminen varallisuuden perusteella johtaa siihen, että ihmiset keskittyvät hankkimaan varallisuutta (s. 177). Jatkamalla nykyistä kehitystä, se tulee johtamaan eriarvoisuuden kasvuun, moraalin heikkenemiseen ja rikkaiden valta-asemaan molemmissa järjestelmissä, jotka voivat säätää politiikkatoimia omiksi edukseen (s. 196–197). Milanovicin mukaan kapitalismi on yhä atomisoituneempi ja ottanut yhä enemmän ottanut valta-asemaa ihmisten yksityisestä tilasta. Tämä on mielenkiintoinen näkökulma, joka varmasti jossain määrin pitää paikkansa. Itselleni tuli mieleen esimerkiksi Airbnb’n kaltaiset yritykset ovat mahdollistaneet kotien/huoneiden vuokraamisen, joita aikaisemmin on pidetty hyvin yksityisenä ja henkilökohtaisena tilana. Vaikka eriarvoisuuden kasvu näyttää uhkaavalta, niin mahdollisuuksiakin on Milanovicin mukaan muitakin, jos tarvittavia politiikkatoimia tehdään (s. 215–218).\nKokonaisuudessaan Milanovicin kirja oli erinomainen katsaus maailmassa vaikuttavaan kapitalistiseen järjestelmään ja sen sisällä kilpaileviin muotoihin: liberaaliin meritokraattiseen kapitalismiin ja poliittiseen kapitalismiin. Se antaa lukijalle pohdittavaa, mitä eriarvoisuuden kehitykselle lopulta voi tehdä. Milanovicilla on melko radikaalejakin ajatuksia politiikkatoimista, jotka ainakin itselleni tuntuvat ristiriitaiselta. Epäselvää on, kuinka ne lopulta vähentäisivät eriarvoisuutta. Kirja on kuitenkin mielestäni jopa pakollista luettavaa taloudellisesta eriarvoisuudesta kiinnostuneelle opiskelijalle tai tutkijalle.\nBranko Milanovic (2019). Capitalism, Alone. The Future of the system that rules the world. London: Harvard University Press.\n\n\n\n\n Back to top"
  },
  {
    "objectID": "index.html",
    "href": "index.html",
    "title": "HEIJASTUKSIA",
    "section": "",
    "text": "Eriarvoisuuden ja köyhyyden kehitys Venäjällä ja entisissä itäblokin maissa\n\n\n\n\n\n\n\nAnalyysi\n\n\nEriarvoisuus\n\n\nKöyhyys\n\n\nVenäjä\n\n\nItäblokki\n\n\n\n\n\n\n\n\n\n\n\nDec 8, 2023\n\n\n\n\n\n\n  \n\n\n\n\nCapitalism, Alone\n\n\n\n\n\n\n\nArvostelu\n\n\nEriarvoisuus\n\n\nKapitalismi\n\n\nKirja\n\n\nMilanovic\n\n\n\n\n\n\n\n\n\n\n\nDec 7, 2023\n\n\n\n\n\n\n  \n\n\n\n\nPuolan shokkiterapia\n\n\n\n\n\n\n\nAnalyysi\n\n\nPuola\n\n\n1990-luku\n\n\n\n\n\n\n\n\n\n\n\nNov 26, 2023\n\n\n\n\n\n\n  \n\n\n\n\nGulag ja suomalaisten kokemukset\n\n\n\n\n\n\n\nAnalyysi\n\n\nGulag\n\n\nVenäjä\n\n\nNeuvostoliitto\n\n\n\n\n\n\n\n\n\n\n\nNov 10, 2022\n\n\n\n\n\n\n  \n\n\n\n\nIlman turvaverkkoa onnenonkijoiden mahdollisuudet menestyä kapenevat\n\n\n\n\n\n\n\nAnalyysi\n\n\nEriarvoisuus\n\n\n\n\n\n\n\n\n\n\n\nApr 4, 2021\n\n\n\n\n\n\n  \n\n\n\n\nNeuvostoihmisen paluu\n\n\n\n\n\n\n\nPohdinta\n\n\nVenäjä\n\n\n\n\n\n\n\n\n\n\n\nSep 9, 2019\n\n\n\n\n\n\nNo matching items\n\n Back to top"
  }
]